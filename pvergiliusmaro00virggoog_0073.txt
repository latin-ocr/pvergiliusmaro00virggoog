P. VEllGlLl rinnoxls

quid tihi odorato reseram sudantia ligno
balsamaque et bacas semper frondentia acauth:

120 quid nemora Aethiopum molli canentia lana?
velleraque ut foliis depectant tenuia Seres?
aut quos Oceano propior gerit India lucos,
extremi sinus orbis, uhi aera vincere summam
arboris haud ullae iactu potuere sagittae?

125 et gens illa quidem sumptis non tarda phaselli
Media fert tristis sucos tardumque saporem
felicis mali, quo non praesentius ullum,
pocula siquando saevae infecere novercae

[miscueruntque herhas et non innoxia verba],

130 auxilium venit ac membris agit atra venena.
ipsa ingens arbos faciemque simillima lauro
(et, si non alium late iactaret odorem,
laurus erat.): folia haud ullis labentia ventis3
flos ad prima tenax3 animas et olentia Medi

135 ora fovent illo et senibus medicantur anhelis.

Sed neque Medorum silvae ditissima terra

nec pulcher Ganges atque auro turbidus Herm
laudibus ltaliae certent, non Bactra neque Iud
totaque turiferis Panchaia pinguis harenis.

140 haec loca non tauri spirantes naribus ignem
invertere satis inmanis dentibus hydri
nee galeis densisque virum seges horruit hastis
sed gravidae fruges et Bacchi Massicus umor
inplevere, tenent oleae armentaque laeta.

 

