108 P. vanuum nuncius

spiramenta linunt sucoque et floribus oras
40 explent collectumque haec ipsa ad munera gluten
et visco et Phrygiae servant pice lentius ldae.
saepe etiam effossis, si vera est fama, latebris
sub terra lovere larem, penitusque repertae
pumicibusque cavis exesaeque arboris antro.
45 tu tamen ct levi rimosa cubilia limo
ungue fovens circum et raras superinice frondes.
neu propius tectis taxum sine, neve rubentis
ure loco cancros, altae neu crede paludi,
aut ubi odor caeni gravis aut ubi concava pulsu
50 saxa sonant vocisque offensa resultat imago.
Quod superest, ubi pulsam hiemem sol aureus
egit
sub terras caelumque aestiva luce reclusit,
illac continuo saltus silvasque peragrant
’ purpureosque metunt flores et flumina libant
55 summa leves. hino nescio qua dulcedine laetae
’ progeniem nidosque fovent, hinc arte recentes
excudunt ceras et mella tenacia lingunt.

*hinc ubi iam emissum caveis ad sidera caeli
nare per aestatem liquidam suspexeris agmen
60 obscuramque trahi vento mirabere nubem,
contemplator: aquas dulces et frondea semper
tecta petunt. huc tu iussos adsperge sapores,
trita melisphylla et cerinthae ignobile gramen,
tinnitusque cie et Matris quate cymbala circum:

 

