ECLOGA lv.

ECLOGA IV.

POLIO.

Sicelides musae, paullo maiore canamus.
⁴ non omnis arbusta iuvant humilesque myricae;
si canimus silvas, silvae sint consule dignae.
Ultima Cymaei venit iam carminis aetas;

5 maguus ab integro saeclorum nascitur ordo.
iam redit et virgo, redeunt Saturnia regna;
iam nova progenies caelo demittitur alto.
tu modo nascenti puero, quo ferrea primum
desinet ac toto surget gens aurea mundo,

10 casta save Lucina: tuus'iam regnat Apollo.
teque adeo decus hoc aevi, te consule, inibit,
Polio, et incipient magni procedere menses;
te duce, siqua manent sceleris vestigia nostri,
inrita perpetua solvent formidine terrast

15 ille deum vitam accipiet divisque videbit
permixtos heroas etipse videbitur illis
pacatumque reget patriis virtutibus orbem.
at tibi prima, puer, nullo munuscula cultu
errantis hederas passim cum baccharc tellas

20 mixtaque ridenti colocasia fundet acantho.
ipsae lacte domum referent- distenta capellae
ubera nec magnos metuent armenta leones.

 

