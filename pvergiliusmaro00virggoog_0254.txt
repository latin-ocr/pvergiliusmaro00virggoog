252 Ρ. VERGlLl MARONIS

mille iacit varios adverso sole colores.

90 obstipuit visu Aeneas. ille agmine longo
tandem inter pateras et levia pocula serpens
libavitque dapes rursusque innexius imo
successit tumulo et depasta altaria liquit. “
hoc magis inceptus genitori instaurat honores, ·

95 incertus Geniumne loci famulumne parentis
esse putet3 caedit binas de more bidentis,
totque sues, totidem nigrantis terga iuvencos ;
vinaque fundebat pateris animamque vocabat
Anchisae magni manisque Acheronte remissos.

100 nec non et socii, quae cuique est copia, laeti
dona serunt, onerant uras mactantque iuvencos3
ordine aena locant alii fusique per herbam
subiciunt veribus prunas et viscera torrent.

’ Expectata dies aderat nonamque serena

105 Auroram Phaethontis equi iam luce vehebant,
famaque finitimos et clari nomen Acestae
excierat3 lueto conplebant litora coetu,

-visuri AeneadaS, pars ct certare parati.
munera principio ante oculos circoque locantur

110 in medio, sacri tripodes viridesque coronae
et palmae pretium victoribus, armaque et ostro
perfusae vestes, argenti aurique talentum3
et tuba commissos medio canit aggere ludos.
prima pares ineunt gravibus certamina remis

115 quattuor ex omni delectae classe catinae.

 

